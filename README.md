# Ordliste
Ordliste for Bitcoin- og økonomibegreber vedligeholdt af [Enogtyve.org](https://www.enogtyve.org).

En søgbar udgave findes på [ord.enogtyve.org](https://ord.enogtyve.org).

Formålet med ordlisten er at sikre klar kommunikation, at undgå misforståelser og at hjælpe til med at bruge danske ord der er forståelige for nytilkomne.

Bidrag til listen er kærkomne, og hvis du ønsker at tilføje ord eller forslå ændringsforslag gøres det ved at ændre i [terms.json](terms.json) og lave en 
[Pull Request](https://docs.github.com/en/pull-requests/collaborating-with-pull-requests/proposing-changes-to-your-work-with-pull-requests/creating-a-pull-request). Holdet bag 
Enogtyve vil hurtist muligt kigge den igennem og accepterer gode forslag.
Bemærk at ændringer i andre filer automatisk vil blive overskrevet. 


## Begreber
| Begreb | På engelsk | Beskrivelse | Links |
|-|-|-|-|
| 51% angreb | *51% attack* | 51%-angrebet er en metode der benytter store mængder beregningskraft til at generere svigagtige transaktioner. Dette kan blandt resultere i et dobbeltforbrugsangreb, hvor den samme coin bruges to gange, og dermed bliver en af transaktionerne annulleret, hvilket bedrager modtageren. Det kan også bruges til at forstyrre netværket generelt. |  |
| Afvikling | *Settlement* | Afslutningen af en transaktion eller en aftale, hvor aktiver byttes. |  |
| Aktiv | *Asset* | Noget af værdi ejet af en person eller organisation. |  |
| Alternativomkostning | *Opportunity cost* | Omkostningen ved at træffe en beslutning ifht. en anden beslutning. |  |
| Anarko-kapitalisme | *Anarcho capitalism* | En politisk og økonomisk teori, der foreslår afskaffelse af centraliserede stater til fordel for selvstyre, privat ejendomsret og frie markeder. |  |
| Anti-fragilitet | *Anti-fragility* | Et koncept introduceret af Nassim Nicholas Taleb, der beskriver systemer, som ikke kun er resistente over for stress og chok, men som faktisk bliver stærkere under sådanne forhold. |  |
| Anti-hvidvaskning | *Anti-Money Laundering (AML)* | Lovgivning og procedurer designet til at forhindre kriminelle i at skjule ulovligt opnåede penge. |  |
| Applikationsspecifikt integreret kredsløb | *Application-Specific Integrated Circuit (ASIC)* | En type hardware specialdesignet til en specifikt brug. Indenfor bitcoin findes der ASICer der bliver benyttet til minedrift. |  |
| Bear Market | *Bear Market* | En periode med faldende priser for et bestemt aktiv, ofte med 20% eller mere fra en nylig højde. |  |
| Bekræftelse | *Confirmation* | En proces, hvor en transaktion gennemgår validering og tilføjes til blokkæden. |  |
| Betalingsmiddel | *Medium of exchange* | Den vare der bruges til at bytte for varer og tjenester, dvs. typisk penge. |  |
| Bevis-for-arbejde | *Proof-of-Work (PoW)* | En metode i en blokkæde til at forhindre spam og cyberangreb ved at kræve, at brugere udfører nogle beregninger. Bevis-for-arbejde er med til at skabe Bitcoin's sikkerhed. |  |
| Bevis-for-indsats | *Proof-of-Stake (PoS)* | En konsensusmekanisme, hvor blokproducenter er valgt baseret på deres andel af en kryptovaluta. |  |
| Bitcoin | *Bitcoin* | Den første decentraliserede kryptovaluta, oprettet i 2009 af en anonym person eller gruppe under pseudonymet Satoshi Nakamoto. |  |
| Bitcoin hvidbog | *Bitcoin White Paper* | Et teknisk dokument skrevet af Satoshi Nakamoto i 2008, der introducerede konceptet og teknologien bag Bitcoin. | [Bitcoins hvidbog (engelsk)](https://bitcoin.org/bitcoin.pdf) |
| Bitcoinmaksimalist | *Bitcoin maximalist* | En person, der stærkt tror på, at Bitcoin er overlegen sammenlignet med andre kryptovalutaer. Kendte bitcoinmaksimalister inkluderer bla. Saifedean Ammous, Max Keiser, og Giacomo Zucco. |  |
| Bitcoinstandarden | *The Bitcoin Standard* | En bog af Saifedean Ammous, der forklarer økonomiske principper og deres relation til Bitcoin. |  |
| Blok | *Block* | En samling af transaktionsdata. Når flere blokke kædes sammen i en blokkæde så bliver de permanente og uforanderlige. |  |
| Blok højde | *Block height* | Nummeret på en bestemt blok i en blokkæde. Kan også referere til højden på den seneste blok der er minet. |  |
| Blokbelønning | *Block reward* | Belønningen, som miners modtager for at bekræfte transaktioner og tilføje nye blokke til blokkæden. |  |
| Blokkæde | *Blockchain* | En distribueret database, hvor Bitcoins transaktioner lagres i blokke, som er kædet sammen og transaktionerne kan derfor ikke senere ændres. |  |
| Bloktilskud | *Block subsidy* | En fast mængde der gives til en minedriver for at finde en blok. |  |
| Blokudforsker | *Block Explorer* | Et onlineværktøj, der giver mulighed for at se oplysninger om blokke, transaktioner og adresser på Bitcoins netværk. |  |
| Brøkreservebankvæsen | *Fractional reserve banking* | Et bankvæsen, hvor banker kun holder en brøkdel af kundens indskud i reserve og låner resten ud. |  |
| Bull market | *Bull market* | En periode med stigende priser for et bestemt aktiv. |  |
| Byttehandel | *Barter* | Den ældste form for handel, hvor varer og tjenester byttes direkte uden brug af penge som mellemled. |  |
| Cantillon effekten | *Cantillon effect* | Cantillon-effekten er et fænomen, der opstår, når nye penge introduceres, og dermed sker der en øgelse af pengemængden i en økonomi. Når ny penge tilføjes, har det en tendens til at gå til visse mennesker eller virksomheder først, og disse første modtagere har en fordel over andre, fordi de får mulighed for at bruge de nye penge, før priserne stiger. Dette får priserne på nogle varer og tjenester til at stige mere end andre, hvilket betyder, at de mennesker, der får de nye penge først, drager fordel, mens dem, der får dem senere, er dårligere stillet. Denne effekt blev først beskrevet af økonomen Richard Cantillon i sammenhæng med mere hårde penge, såsom guld og sølv, men den er endnu mere relevant i dag i en verden, der opererer på en fiat-standard. Når en regering eller centralbank skaber en masse ny fiat-valuta, kan det føre til stigende priser og ulige fordeling af rigdom, da nogle mennesker og virksomheder er i stand til lettere at få adgang til kredit og drage fordel af stigende aktivpriser. |  |
| Cypherpunk | *Cypherpunk* | En bevægelse fokuseret på brug af kryptografi til at skabe privatliv og politisk forandring. Bitcoin udsprang af denne bevægelse. |  |
| Decentraliseret | *Decentralized* | Et system, hvor beslutningstagning og databehandling spredes over flere punkter eller enheder i stedet for at være centreret på et enkelt sted. |  |
| Depotforvalter | *Custodial service* | Tjenester, hvor en tredjepart opbevarer og styrer aktiver (f.eks. Bitcoin) på vegne af en bruger. Dermed har brugeren ikke længere fuld kontrol over aktivet. |  |
| Depression | *Depression* | En langvarig nedgang i økonomisk aktivitet, ofte karakteriseret ved en dyb recession. |  |
| Devaluering | *Debasement* | Processen med at reducere værdien af en valuta, ofte ved at øge mængden af den. |  |
| Digital centralbankvaluta | *Central Bank Digital Currency (CBDC)* | En digital valuta udstedt af en centralbank som en officiel form for penge. |  |
| Distribueret netværk | *Distributed network* | Et netværk af computere, der arbejder sammen, men opererer uafhængigt af hinanden. |  |
| Dobbeltforbrugsproblemet | *Double-spending problem* | Risikoen for, at en digital valuta kan bruges flere gange. Dette problem er unikt for digitale valutaer. |  |
| Endelig afvikling | *Final settlement* | Det sidste skridt i en betalingsproces, hvor betaling er foretaget og ikke længere kan ændres. |  |
| Federal Reserve | *The Federal Reserve* | USA's centralbank, ansvarlig for landets pengepolitik. |  |
| Fejlinvesteringer | *Malinvestments* | Investeringer, der er gjort på grund af fejlagtige signaler i markedet, ofte pga. forstyrrelser i renten. |  |
| Fiatpenge | *Fiat* | Penge uden iboende værdi, som har værdi, fordi en stat siger det, f.eks. kronen, dollaren eller euroen. |  |
| Forgrening | *Fork* | En ændring eller opdeling i en blokkæde, hvor der skabes en ny version af kæden. |  |
| Forhold mellem lager og produktion | *Stock-to-flow ratio* | Forholdet, der sammenligner den mængde af en vare, der er tilgængelig, med mængden af den vare, der produceres og tilføjes årligt. |  |
| Forpligtelse | *Liability* | En forpligtelse, typisk af økonomisk art, som man skylder en anden person eller enhed. |  |
| FUD | *Fear, Uncertainty, Doubt (FUD)* | Misinformation eller spekulation spredt med det formål at skræmme eller skabe usikkerhed omkring et bestemt emne eller aktiv. |  |
| Gendannelsesord | *Seed Phrase* | En række ord, der genererer en privat nøgle, ofte brugt til gendannelse af tegnebøger. |  |
| Genstandspenge | *Artifact Money* | En form for penge, der får sin værdi fra det fysiske materiale, det er lavet af, og den kulturelle betydning, det har. Historisk set kunne dette være sjældne skaller, perler, eller specielle sten. |  |
| Greshams lov | *Greshams law* | Greshams lov er et koncept, der forklarer, hvordan folk har en tendens til at bruge forskellige typer valuta på forskellige måder, når de er i omløb sammen. Hvis to former for valuta er givet samme værdi af en regering eller anden autoritet, men den ene er lavet af et mere værdifuldt materiale, vil folk være mere tilbøjelige til at spare op i den mere værdifulde valuta og forbruge med den mindre værdifulde. Dette kan ske, når en regering forringer sin valuta eller gør den mindre værd ved at mindske mængden af værdifuldt materiale, den indeholder. Resultatet er, at folk mister tilliden til den forringede valuta og foretrækker at holde fast i den mere værdifulde i stedet. Dette princip kan også gælde for fiat-valuta, som ikke er bakket op af en fysisk vare som guld eller sølv. Hvis udbuddet af valutaen øges på en måde, der gør den mindre værd, kan dette føre til, at folk sparer i den mere stabile valuta og bruger den devaluerede valuta hurtigere. I de senere år har fremkomsten af bitcoin som en digital valuta ført til en tendens, hvor folk sparer i bitcoin og bruger deres traditionelle valuta, eller "fiat," hurtigere. Dette skyldes, at bitcoin anses for at have en højere værdi over tid og dermed opretholde eller øge købekraften mere end det er tilfældet ved at holde på fiatvalutaer. |  |
| Grundpenge | *Base money* | Den mest grundlæggende form for penge i et givent penge- og banksystem, ofte centralbankens penge, som ikke har gæld tilknyttet. |  |
| Guldstandard | *Gold standard* | Et pengesystem, hvor en valutas værdi er direkte knyttet til guld. |  |
| Halvering | *Halving* | En begivenhed i Bitcoin-netværket, hvor belønningen for minedrift halveres, hvilket sker omtrent hvert 4. år. |  |
| Hardware tegnebog | *Hardware wallet* | En fysisk enhed designet specifikt til at opbevare kryptografiske nøgler sikkert. |  |
| Hashing | *Hashing* | En proces, der tager inputdata af vilkårlig størrelse og omdanner det til en fast længde, typisk en numerisk værdi. I Bitcoin bruges hashing til at sikre dataintegritet og til at oprette adresser for nye transaktioner. |  |
| Hovedbog | *Ledger* | En optegnelse over alle transaktioner i et givent system, som for eksempel Bitcoin's blokkæde. |  |
| Hval | *Whale* | En person eller organisation, der ejer en meget stor mængde kryptovaluta. |  |
| Ihændehaveraktiv | *Bearer asset* | En aktivtype, hvor ejendomsretten bestemmes af besiddelse. Den, der fysisk besidder aktivet, ejer og kontrollerer det. |  |
| Ikke-forvaltende | *Non-custodial* | Refererer til en type tegnebog eller service, hvor brugeren beholder fuld kontrol over sine Bitcoinnøgler og -midler, i modsætning til at overlade forvaltningen til en tredjepart eller service. |  |
| Individuel suverænitet | *Individual sovereignty* | En persons ret og evne til at have fuld kontrol over sin egen person og ejendom uden indgriben fra eksterne styringsmekanismer som f.eks. staten. |  |
| Intelligente kontrakter | *Smart contracts* | Kryptografiske systemer med intelligente kontrakter  skriver kontrakter ind i en blokkæde for at gøre dem selvudførende, uden mulighed for appel eller tilbageførsel og uden for rækkevidde af domstole og politi. |  |
| Jevons paradoks | *Jevons Paradox* | Jevons Paradoks er et fænomen, der opstår, når vi bruger mere af en ressource, selv når vi bruger den mere effektivt. Dette sker, fordi øget effektivitet ofte fører til lavere omkostninger, hvilket kan øge efterspørgslen efter ressourcen. Et eksempel på dette er brugen af kul som energikilde. I slutningen af 1700-tallet troede folk, at kullagrene var ved at slippe op, men James Watts dampmaskine gjorde det muligt at bruge kul mere effektivt. Dette førte til en stigning i efterspørgslen efter kul, selvom det blev brugt mere effektivt. Forholdet mellem energi og penge er også vigtigt at overveje. Nogle mennesker har foreslået at bruge energi som et mål for værdi for penge, men dette har ikke været succesfuldt i praksis. Bitcoin bruger derimod et system kaldet proof of work, som motiverer folk til at bruge energi effektivt for at opnå et afkast. Selvom nogle kritiserer brugen af energi på denne måde, er det vigtigt at huske, at mennesker konstant finder nye måder at generere energi på, og vi bør ikke antage, at energi er en fast eller begrænset ressource. |  |
| Kapitalgoder | *Capital goods* | Varer, der anvendes til produktion af andre varer og tjenesteydelser snarere end at blive solgt til forbrugeren direkte. |  |
| Knap ressource | *Scarce ressource* | Når der ikke er nok ressourcer til alle, konkurrerer mennesker og organisationer om dem. Denne konkurrence afspejles ofte i prisen på varer og tjenester på et frit marked. Hvis efterspørgslen efter en bestemt ressource stiger hurtigere end udbuddet, kan den blive knap og mere værdifuld. Penge bruges ofte som en måde at købe ting på, fordi de er lette at handle med og er værdifulde, fordi de er knappe. Bitcoin er en digital form for penge, der har et fast udbud, hvilket gør den sjælden og værdifuld. Tanken om, at der aldrig er uendeligt meget af noget, er et grundlæggende princip i økonomi, men det ignoreres ofte i politiske beslutninger. |  |
| Knaphed | *Scarcity* | Graden af hvor tilgængelig en resource eller vare er. |  |
| Knudepunkt | *Node* | En computer, der deltager i Bitcoin-netværket og validerer blokke. |  |
| Konjekturcyklus | *Boom-and-bust cycle* | En økonomisk cyklus karakteriseret ved perioder med hurtig økonomisk vækst (boom) efterfulgt af recessioner (bust). |  |
| Konsensus | *Consensus* | Måden hvorpå Bitcoin-netværket bliver enige om verificering og bekræftelse af transaktioner. |  |
| Konsensusregler | *Consensus rules* | De regler, som alle deltagere i et netværk (f.eks. Bitcoin) skal følge for at opretholde netværkets integritet og sikkerhed. |  |
| Kontanter | *Cash* | Fysiske penge, såsom mønter og sedler, eller bitcoin der tillader direkte, peer-to-peer transaktioner uden behov for en mellemliggende part eller godkendelse. Dets brug er svær at censurere, da det ikke kræver en central autoritet. |  |
| Krigen om bitcoins uforanderlighed | *Block Size War* | En kontrovers indenfor Bitcoin-samfundet vedrørende, hvor store blokke i blokkæden bør være og hvorvidt Bitcoin kan ændres. |  |
| Kryptografi | *Cryptography* | Videnskaben om at sikre kommunikation og information mod uønsket adgang. Kryptografi gør det muligt at omdanne almindelig tekst til krypteret tekst og tilbage igen, og den er fundamentet for sikkerheden i Bitcoin. |  |
| Lag 2 | *Layer 2* | En sekundær teknologi eller protokol, der er bygget oven på en eksisterende blokkæde for at øge dens kapacitet eller funktioner. Et eksempel er Lightning netværket. |  |
| Lightning netværket | *Lightning network* | En løsning der bygger ovenpå Bitcoin designet til at øge skalerbarheden og hastigheden af Bitcointransaktioner. | [Information om Lightning netværket på enogtyve.org](https://www.enogtyve.org/bitcoin-lightning/) |
| Lovligt betalingsmiddel | *Legal tender* | Penge, som ifølge lov skal accepteres som betaling for gæld og bruges til at betale skatter. |  |
| Margin | *Margin* | Beløbet af lånte midler, der bruges til at købe eller handle aktiver, hvilket øger både potentiel gevinst og potentiel tab. |  |
| Marginal nytteværdi | *Marginal utility* | Den værdi en person tillægger at forbruge en ekstra enhed af noget. De fleste vil værdisætte det første og det syvende stykke kage forskelligt. |  |
| Markedsboble | *Market bubble* | En periode hvor priserne på aktiver stiger langt over deres faktiske værdi. |  |
| Mempool | *Mempool* | En midlertidig "ventesal" for alle de transaktioner, der venter på at blive bekræftet og tilføjet til blokkæden. Mempoolen giver et overblik over alle transaktioner i netværket der endnu ikke er blevet en del af blokkæden. | [mempool.space - et værktøj til at undersøge Bitcoins mempool og transaktioner](https://mempool.space/) |
| Mikrobetalinger | *Micro payments* | Mikrobetalinger refererer til meget små finansielle transaktioner, ofte beløb på mindre end 5 kroner. Disse typer betalinger kan være vanskelige at foretage ved hjælp af traditionelle finansielle systemer, da de ofte har minimumsbeløb, der kan overføres, samt faste gebyrer, der kan gøre små betalinger upraktiske. Lightning-netværket giver mulighed for at foretage mikrobetalinger ved hjælp af Bitcoin. Det gør det muligt for brugere at sende meget små mængder af Bitcoin, ned til 1 satoshi, uden risikoen for at miste kontrol over deres midler til en tredjepart (kaldet “forvaltningsrisiko”). I modsætning til Bitcoin-blockchain, som i øjeblikket har minimumstransaktionsbeløb samt gebyrer, der gør mikrobetalinger upraktiske, giver Lightning-netværket altså mulighed for meget små betalinger i fraktioner af bitcoin (satoshi). Dette åbner muligheden for at skabe nye markeder og gøre små betalinger mere praktiske. |  |
| Minedrift | *Mining* | Processen hvor nye Bitcoins bliver skabt og transaktioner bliver bekræftet på netværket. |  |
| Minedriver | *Miner* | En person, gruppe eller firma der udfører minedrift. |  |
| Modpartsrisiko | *Counter-party risk* | Risikoen for, at en af parterne i en finansiel transaktion vil misligholde eller ikke vil være i stand til at opfylde sine forpligtelser. |  |
| Modstandsdygtig overfor censur | *Censorship resistance* | Evnen for et system (f.eks. Bitcoin) til at fungere uden at blive forstyrret eller kontrolleret af en central autoritet. |  |
| Monetær ekspansion | *Monetary expansion* | Når mængden af penge i et økonomisk system øges. |  |
| Monetær præmie | *Monetary premium* | Hvis værdien af penge ikke er baseret på dens knaphed, er det muligt, at det ikke er så pålideligt som en måde at opbevare værdi på. I dette tilfælde kan andre ting, der er knappe, såsom aktiver eller ressourcer, blive mere værdifulde og bruges som erstatning for penge. Denne ekstra værdi er kendt som en monetær præmie. Når den sædvanlige form for penge ikke fungerer godt, kan folk vende sig til andre ting, der er sjældne eller svære at få fat i, som en måde at udveksle værdi på. Nogle historiske former for penge havde ingen anden brug eller værdi udover at blive brugt som en måde at handle for andre ting. Forskellen mellem værdien af noget som penge og dets værdi til andre anvendelser er den monetære præmie. |  |
| Multisignatur | *Multisignature (Multisig)* | En type Bitcoin-tegnebog, der kræver godkendelse fra flere parter for at udføre en transaktion. Dette kan øge sikkerheden. |  |
| Nash ligevæg | *Nash equilibrium* | Et Nash Equilibrium er et koncept inden for spilteori, der henviser til en situation, hvor ingen spiller kan opnå en fordel ved at ændre deres strategi. I forbindelse med valg af værdilager betyder at opnå en Nash Equilibrium, at samfundet er konvergeret omkring et enkelt værdilager, hvilket i høj grad letter handel og arbejdsdeling. Sjovt faktum: Bitcoin refereres ofte som et eksempel på en Nash Equilibrium, da det er blevet den dominerende kryptovaluta på grund af dets opfattede værdi og udbredt adoption. |  |
| Nostr | *Nostr* | Nostr er en åben protokol og tager udgangspunkt i nogle af de samme principper som Bitcoin med public/private nøgle-par. Nostr kan bruges til mange ting, bla. til at lave et decentralt. | [Information om Nostr på enogtyve.org](https://www.enogtyve.org/nostr/)  [Nostr.com](https://nostr.com/) |
| Offchain | *Offchain* | Henviser til transaktioner og operationer, der sker uden for blokkæden, ofte for at øge hastigheden eller effektiviteten. Disse kan senere verificeres og tilføjes til blokkæden senere efter behov. |  |
| Offentlig nøgle | *Public key* | En kode der er udledt fra en privat nøgle som en brugers bitcoin tilknyttes. |  |
| Offline opbevaring | *Cold storage* | En sikkerhedsmetode til opbevaring af Bitcoin offline, væk fra potentielle internettets trusler. |  |
| Økonomisk udregning | *Economic calculation* | Måden vi bruger priser til at beslutte, hvad, hvordan og hvor meget der skal produceres. Tænk på det som at bruge priser til at hjælpe os med at træffe smarte økonomiske beslutninger, så vi får mest muligt ud af vores ressourcer. |  |
| Onchain | *Onchain* | Henviser til transaktioner og andre operationer, der finder sted direkte på blokkæden og dermed forbliver der permanent. |  |
| Onchain analyse | *Onchain analysis* | Undersøgelse af transaktionsdata direkte på blokkæden for at forstå mønstre, adfærd og tendenser. |  |
| Østrigske Økonomiske Skole | *Austrian economics* | En skole inden for økonomisk tænkning, som vægter den individuelle aktørs rolle, tidspræference, og subjektiv værdi. Det er en skole, der ofte er kritisk over for centralbanker og interventionistisk økonomisk politik. |  |
| Peer-to-peer netværk (P2P) | *Peer-to-peer network* | Et decentraliceret netværk, hvor to parter kan interagere direkte uden en mellemliggende tredjepart. |  |
| Pengemængde | *Money supply* | Den samlede mængde penge tilgængelig i en økonomi på et bestemt tidspunkt. |  |
| Privat nøgle | *Private key* | En hemmelig kode, som tillader en bruger at bruge sine bitcoin. |  |
| Protokol | *Protocol* | En defineret sæt regler og standarder, der sikrer korrekt kommunikation mellem enheder i et netværk. I sammenhæng med Bitcoin refererer dette til de underliggende regler, der styrer netværket. |  |
| Pseudonym | *Pseudonym* | Et fiktivt navn, især et, som en forfatter bruger i stedet for sit rigtige navn. I Bitcoin refererer det ofte til den ikke-identificerbare adresse, som brugere benytter for transaktioner. |  |
| Råvarer | *Commodities* | Grundlæggende varer, der kan købes og sælges, ofte brugt som input i fremstillingen af andre varer eller tjenesteydelser. |  |
| Regnskabsenhed | *Unit of account* | En enhed, der bruges til at repræsentere den virkelige værdi (eller omkostning) af varer, tjenesteydelser og andre økonomiske transaktioner. For nuværende vil de fleste danske firmaer bruge danske kroner som regnskabsenhed. |  |
| Rentesats | *Interest rate* | Procentdelen af et beløb (hovedstol), der betales som en belønning for at låne penge eller som en omkostning for at låne penge. |  |
| Salgbar | *Salable* | Evnen til hurtigt og let at omdanne et aktiv til kontanter eller bytte det for noget andet. Penge er som udganspunkt det mest salgbare aktiv, mens ejendomme til sammenligning typisk ikke er specielt salgbare. |  |
| Sammenfald i ønsker | *Coincidence of wants* | Situationen hvor to parter hver har noget, den anden ønsker, hvilket er nødvendigt for byttehandel. |  |
| Satoshi (enhed) | *Satoshi* | Den mindste enhed af bitcoin, svarende til 0.00000001 BTC. |  |
| Selvforvaring | *Self-custody* | Når individer holder og administrerer deres egne kryptovalutaer uden brug af tredjepartstjenester. |  |
| Skaleringsproblem | *Scaling problem* | Udfordringen ved at øge kapaciteten af netværk. Det kan f.eks. være udfordringen ved at få Bitcoin til at håndtere flere transaktioner. |  |
| Stabile penge | *Sound money* | Penge, der har en stabil værdi over tid, ofte fordi det er baseret på en begrænset ressource som guld eller Bitcoin. |  |
| Stærke penge | *Hard money* | Penge hvis mængde det er svært at udvide. |  |
| Tegnebog | *Wallet* | En digital tegnebog, hvor brugere opbevarer deres Bitcoin. |  |
| Tegnebogsadresser | *Wallet addresses* | En addresse Bitcoin kan sendes til. Addressen er pseudonym og offentlig. |  |
| Thiers lov | *Thiers law* | Thiers lov er et koncept, der diskuterer, hvad der kan ske, hvis folk og virksomheder nægter at acceptere eller bruge en lavere kvalitet af valuta. I stedet for at forsvinde fra cirkulationen kunne den højere kvalitetsform af penge handles til en præmie eller til en højere værdi end dens pålydende værdi. Thiers lov antyder, at hvis en regering forsøger at tvinge folk til at bruge en lavere kvalitet valuta ved at gøre den til lovligt betalingsmiddel, vil det blive ignoreret. Med andre ord kan folk og virksomheder vælge ikke at acceptere den lavere kvalitet valuta og i stedet foretrække at bruge den højere kvalitet eller andre betalingsformer. |  |
| Tidspræference | *Time preference rate* | Hvor meget en person værdisætter en belønning nu, sammenlignet med en belønning i fremtiden. En person med en høj tidspræference vil være villig til at optage et lån med høje renter, mens en person med en lav tidspræference kun vil låne penge til en lav rente. |  |
| Tilladelsesløs | *Permissionless* | Et system, hvor enhver kan deltage uden behov for tilladelse eller godkendelse fra en central myndighed. |  |
| Tillidsløse transaktioner | *Trustless transactions* | Transaktioner, der ikke kræver tillid mellem parterne, typisk sikret ved kryptografi og decentraliserede systemer såsom en blokkæde. |  |
| Token | *Token* | Digitale repræsentationer af værdi eller rettigheder, der kan overføres eller handles. |  |
| Transaktionsgebyr | *Transaction fee* | Et gebyr der betales til minedriverne for at få en Bitcoin-transaktion behandlet og bekræftet af netværket. |  |
| Uforanderlig | *Immutable* | Noget, der ikke kan ændres eller modificeres. F.eks. er reglerne for Bitcoin-protokollen uforanderlige. |  |
| UTXO | *Unspent Transaction Output (UTXO)* | En del af transaktionen, der ikke er blevet brugt og kan anvendes i en fremtidig transaktion i Bitcoin. |  |
| Værdilager | *Store of value* | Noget, der beholder sin værdi over tid og kan bruges til at gemme rigdom. |  |
| Værdipapirer | *Securities* | Finansielle instrumenter, der repræsenterer ejerskab (aktier), en gældsaftale (obligationer) eller ejerrettigheder (optioner). |  |
| Valuta | *Currency* | Et betalingsmiddel, der er almindeligt accepteret i bytte for varer og tjenester. |  |
| Vanskelighedsjustering | *Difficulty adjustment* | En ændring i, hvor svært det er at mine nye blokke på en blokkæde, ofte for at sikre stabil blokdannelse over tid. |  |